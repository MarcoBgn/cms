---
target_process_id: 7141
title: Rheoli'ch rhent i'ch landlord (Wrth dderbyn Credyd Cynhwysol)
advice_anchor_id: rheolich-rhent-ich-landlord-wrth-dderbyn-credyd-cynhwysol
slug: rheolich-rhent-ich-landlord-wrth-dderbyn-credyd-cynhwysol
tasks:
  now:
    task01: Sefydlu Debyd Uniongyrchol neu archeb sefydlog er mwyn i fy rhent gael ei dalu ar y diwrnod cywir
---
Sefydlwch Ddebyd Uniongyrchol neu archeb sefydlog er mwyn i'ch rhent gael ei dynnu o'ch cyfrif banc y diwrnod ar ôl i chi gael:

* eich taliad Credyd Cynhwysol, neu
* eich cyflog os ydych yn gweithio

Os oes gennych incwm arall yn dod i mewn, gallwch benderfynu pa ddyddiad fyddai orau gennych.

Gallech hefyd ystyried cadw'ch arian rhent mewn cyfrif banc ar wahân.

Drwy wneud hynny, gallwch fod yn sicr y bydd eich rhent wedi ei dalu a byddwch yn gwybod yn union faint fydd gennych ar ôl i'w wario am weddill y mis.

Darganfyddwch fwy am sefydlu [cyfrifon banc ar wahân i dalu'ch rhent a'ch biliau](/cy/artiles/sefydlu-nifer-o-gyfrifon-banc).

#### Os nad yw'ch elfen costau tai yn ddigon i dalu'r cyfan o'ch rhent

Efallai y gallech wneud cais am Daliad Tai Dewisol gan eich cyngor lleol i bontio'r gwahaniaeth i dalu'ch rhent.

Gall y cyngor dalu am gostai tai cymwys eraill hefyd, fel rhai costau gwasanaeth neu flaendaliadau tenantiaeth..

Y cyngor sy'n penderfynu am ba hyd y cewch DHP.

Efallai y bydd yn rhaid i chi ailymgeisio pan ddaw'r taliad i ben.

Efallai y cewch ddigon i dalu am eich rhent i gyd, neu ran ohono.

Gall y taliadau fod yn wythnosol, bob pythefnos, yn fisol neu'n gyfandaliad.

Nid oes raid i chi dalu DHP yn ôl.

Rhaid i'r cyngor fod yn deg ac yn rhesymol wrth benderfynu ar eich achos.

Cysylltwch â'ch [cyngor lleol a gofynnwch am Daliad Tai Dewisol](https://www.gov.uk/find-your-local-council).

#### Os dechreuwch fynd i drafferth gyda'ch taliadau rhent

Siaradwch â'ch anogwr gwaith ynglŷn â threfnu Taliad Amlach fel rhan o Drefniant Talu Amgen..

Golyga hynny y telir eich Credyd Cynhwysol i chi ddwywaith neu bedair gwaith y mis i sicrhau y telir eich rhent, hyd nes i chi lwyddo i roi trefn ar bethau.

Gallai'ch anogwr gwaith eich cyfeirio at gymorth cyllidebu personol i'ch helpu i reoli eich arian.

Cysylltwch â'ch anogwr gwaith i ofyn am Daliad Amlach.

Os ydych chi'n cael trafferth talu biliau eraill yn ogystal â'ch rhent, ceisiwch help ar unwaith.

[Dewch o hyd i ymgynghorydd dyledion am ddim yn nawr](/cy/tools/canfyddwr-cyngor-ar-ddyledion).
