---
target_process_id: 7149
title: Benthyca arian wrth ddigwyl
advice_anchor_id: benthyca-arian-wrth-ddigwyl
slug: benthyca-arian-wrth-ddigwyl-dau
tasks:
  now:
    task01: "Defnyddio'r <a href=\"/cy/tools/rheolwr-arian/my-money\">Fy Arian</a> i gyfrifo faint o arian sydd gennyf nawr"
  soon:
    task02: Ceisio dod o hyd i ffyrdd rhad o fenthyca arian
---
Os gwelwch nad ydych yn rheoli'ch arian yn dda, gallech ystyried benthyca arian er mwyn i chi ymdopi hyd nes i chi gael trefn ar bethau.

Ceisiwch gadw'n glir o fenthyca sy'n costio'n ddrud fel:
* benthycwyr stepen drws
* benthyciadau diwrnod cyflog
* benthyciadau llyfr cofrestru

Cyn edrych ar ffyrdd eraill o fenthyca, sicrhewch eich bod yn deall:
* faint yn union fydd yn ei gostio i chi
* a allwch chi fforddio'r ad-daliadau

#### Benthyca gan deulu a ffrindiau
Gall benthyca arian argyfwng gan aelod o'ch teulu neu ffrind eich helpu i osgoi'r risgiau sydd ynghlwm â benthyca drud, fel benthyciadau diwrnod cyflog neu lyfr cofrestru.

Gall ffrindiau neu deulu fod yn fwy hyblyg ynglŷn â pha bryd y talwch yr arian yn ôl. Fodd bynnag, byddwch yn ofalus ynglŷn â'r hyn y byddwch yn ei addo.

Gwnewch yn siŵr eich bod chi a'r unigolyn rydych yn benthyca ganddo'n cymryd yr amser i:

*drefnu cynllun ad-dalu fforddiadwy
* trafod beth fydd yn digwydd os ydych yn hwyr yn talu'r arian yn ôl neu os nad ydych yn ei ad-dalu o gwbl
* cofnodi'ch cytundeb yn ysgrifenedig os bydd angen

Darllenwch ein canllaw [A ddylech fenthyca arian gan eich teulu neu'ch ffrindiau?](/cy/articles/a-ddylech-gael-benthyg-arian-gan-eich-teulu-neuch-ffrindiau)

#### Taliad Cyllidebu Ymlaen Llaw
Os byddwch angen arian ar gyfer gwariant hanfodol, siaradwch â ‘ch anogwr gwaith am sut i wneud cais am Daliad Cyllidebu Ymlaen Llaw

Dyma bethau y gallwch wneud cais amdanynt:
* dodrefn
* nwyddau babanod, fel cot neu bram
* nwyddau'r cartref (ee: popty neu oergell)
* dillad neu esgidiau
* dillad gwaith neu offer
* treuliau teithio
* costau gofal plant i dalu am gyrsiau hyfforddiant

I gael Taliad Cyllidebu Ymlaen Llaw rhaid:

* Mae’n rhaid eich bod chi neu’ch partner, gwr neu wraig wedi bod yn cael Credyd Cynhwysol, Lwfans Ceisio Gwaith yn seiliedig ar incwm, Lwfans Cyflogaeth a Chymorth yn seiliedig ar incwm neu Gredyd Pensiwn y Wladwriaeth am gyfnod parhaus sy’n o leiaf chwe mis.
* eich bod wedi ennill llai na £2,600 os ydych yn sengl (£3,600 os ydych yn gwpl) yn y chwe mis diwethaf
* i chi beidio â bod yn ad-dalu Taliad Cyllidebu Ymlaen Llaw arall

##### Os ydych wedi bod ar Gredyd Cynhwysol ers llai na chwe mis
Gallwch ofyn am Daliad Ymlaen Llaw i helpu i gael gwaith neu i aros mewn gwaith, er enghraifft i dalu ymlaen llaw am gostau gofal plant.

##### Newid mewn amgylchiadau
Gallwch ofyn am Daliad Ymlaen Llaw hefyd os bydd newid yn eich amgylchiadau a fyddai'n cynyddu'ch taliad Credyd Cynhwysol nesaf ac ni fyddwch yn gallu ymdopi o ran arian tan i'r taliad hwnnw gyrraedd.

Gallai hyn fod yn rhywbeth fel genedigaeth baban neu farwolaeth partner.

Fel arfer bydd yn rhaid i chi ddechrau talu'ch Taliad Ymlaen Llaw yn ôl allan o'ch taliad Credyd Cynhwysol nesaf a'i ad-dalu o fewn chwe mis.

Gofynnwch i'ch anogwr gwaith am sut i wneud cais am Daliad Cyllidebu Ymlaen Llaw.

#### Benthyca o undeb credyd
Mae benthyciadau o undebau credyd yn llawer rhatach na benthyca drud o ffynonellau eraill.

Gallwch dalu'r arian yn ôl ar gyfradd sy'n fforddiadwy i chi

Mae cap ar faint o log allant ei godi a bydd nifer o undebau credyd yn codi llai na hyn.

Nid oes unrhyw gostau neu gosbau cudd os ad-dalwch y benthyciad yn gynnar.

[Darganfyddwch ragor am fenthyca o undeb credyd.](/cy/articles/benthyca-gan-undeb-credyd)

#### Gorddrafftiau
Gall eich cyfrif cyfredol gynnig gorddrafft di-log hyd at derfyn penodol.

Bydd rhai cyfrifon cyfredol yn cynnig terfyn cytunedig awtomatig ond efallai y bydd yn rhaid i chi dalu ffioedd a chostau.

Os byddwch yn mynd i orddrafft gwnewch yn siŵr eich bod yn gwybod beth yw eich terfyn cytunedig.

Os ewch dros y terfyn hwn, gallech wynebu ffioedd ychwanegol yn ogystal â chostau llog.

Gall y ffioedd hyn fod yn ddrud iawn.

Siaradwch â'ch banc ynglŷn â'ch sefyllfa er mwyn iddynt ddeall y rheswm dros fynd i orddrafft.

[Darganfyddwch am ffyrdd eraill o fenthyca.](/cy/articles/penderfynu-ar-y-math-gorau-o-gredyd-i-chi)

#### Credyd cartref neu fenthyca stepen drws

O'i gymharu â mathau eraill o fenthyca, gall credyd cartref neu fenthyca stepen drws fod yn ddrud iawn.

Gallech ad-dalu llawer iawn mwy o'i gymharu â mathau eraill o fenthyca, fel benthyciad o undeb credyd.

#### Cyn cymryd credyd cartref
Chwiliwch am y fargen orau a chymharwch y gost o'r benthyciad gyda darparwyr eraill cyn llofnodi cytundeb.

Gallwch gymharu cost credyd cartref o'i gymharu â mathau eraill o fenthyca ar wefan Lenders Compared.

#### Os ydych yn benthyca i dalu biliau bob dydd
Mae benthyca arian i dalu dyledion neu ôl-ddyledion yn arwydd eich bod yn llithro i mewn i ddyled broblemus.

Ceisiwch gyngor am ddim ar ddyledion nawr i'ch helpu i roi trefn ar bethau.

Os ydych chi'n cael trafferth talu biliau eraill yn ogystal â'ch rhent, ceisiwch help ar unwaith.

[Dewch o hyd i ymgynghorydd dyledion am ddim yn nawr.](/cy/tools/canfyddwr-cyngor-ar-ddyledion)
