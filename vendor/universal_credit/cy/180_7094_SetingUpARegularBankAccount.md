---
target_process_id: 7094
title: Sefydlu cyfrif banc ar gyfer eich taliad Credyd Cynhwysol
advice_anchor_id: sefydlu-cyfrif-banc-ar-gyfer-eich-taliad-credyd-cynhwysol
slug: sefydlu-cyfrif-banc-ar-gyfer-eich-taliad-credyd-cynhwysol
tasks:
  now:
    task01: Gwirio pa gyfrifon banc sy'n addas i mi
  soon:
    task02: Gwirio bod fy manc yn gwybod fy mod yn cael Credyd Cynhwysol
---
Telir eich Credyd Cynhwysol i mewn i'ch cyfrif banc.

Mae angen iddo fod yn un lle gallwch wneud a derbyn taliadau drwy ddefnyddio Debydau Uniongyrchol neu archebion sefydlog.

Gwyliwch y fideo hwn ynglŷn â sut i agor cyfrif banc:
<a href="http://www.youtube.com/watch?feature=player_embedded&v=XZoc2Cv3BAE" target="_blank"> <img src="http://img.youtube.com/vi/XZoc2Cv3BAE/0.jpg" alt="Watch this video about how to open a bank account" width="100%" border="10" /></a>

[Darganfyddwch sut mae dewis y cyfrif banc cywir.](/cy/articles/sut-mae-dewis-y-cyfrif-banc-cywir)

[Cynnal eich cyfrif banc.](/cy/articles/rheoli-eich-cyfrif-banc)

[Sefydlu Debyd Uniongyrchol neu archeb sefydlog.](/cy/articles/debydau-uniongyrchol-ac-archebion-sefydlog)

#### Cyfrifon banc sylfaenol heb ffi
Gyda chyfrif banc sylfaenol heb ffi, gallwch sefydlu Debydau Uniongyrchol neu archebion sefydlog er mwyn gwneud taliadau rheolaidd, fel eich rhent neu'ch biliau.

Ni fyddwch yn gallu cael gorddrafft, ond ni fydd eich banc yn codi unrhyw ffioedd arnoch am unrhyw daliadau a fethwyd.

Gallai cyfrif banc sylfaenol heb ffi fod yn addas i chi:
*os nad ydych wedi cael cyfrif banc o'r blaen
* os oes gennych chi hanes credyd gwael
* os oes gennych chi broblemau ariannol ar hyn o bryd
* os ydych yn cael trafferth profi eich ID
* os nad oes gennych chi gyfeiriad parhaol

Darganfyddwch ragor am gyfrifon banc sylfaenol heb ffi a pha fanciau a chymdeithasau adeiladu sy'n eu cynnig.

[Darllenwch ein canllaw ar gyfer cyfrifon banc sylfaenol heb ffi.](/cy/articles/cyfrifon-banc-sylfaenol)

#### Os ydych yn pryderu am brofi eich ID
Fel arfer bydd angen  ID llun arnoch, fel pasbort neu drwydded yrru, i agor cyfrif banc.

Os nad oes gennych ID o'r fath, gall eich banc neu gymdeithas adeiladu dderbyn dogfennau eraill fel tystiolaeth o'ch hunaniaeth neu'ch cyfeiriad.

Gofynnwch i'ch anogwr gwaith roi llythyr i chi yn cadarnhau'ch hawl i gael Credyd Cynhwysol.

Gallwch hefyd ofyn am lythyr yn cadarnhau pwy ydych chi gan y bobl ganlynol:

* eich gweithle neu'ch coleg
* landlord cymdeithasol
* rheolwr cartref gofal
* warden llety gwarchod, hostel neu loches
* swyddog o'r lluoedd arfog
* gweinidog crefyddol
* eich meddyg teulu

Rhaid i'r llythyr fod yn gopi gwreiddiol. Ni dderbynnir llungopïau.

#### Defnyddio mwy nag un cyfrif i reoli'ch rhent a'ch biliau
Mae rhai pobl yn ei chael hi'n haws agor mwy nag un cyfrif er mwyn cadw eu harian ar wahân ar gyfer gwahanol fathau o wariant.

[Darllenwch ein canllaw ar ddefnyddio cyfrifon ar wahân i reoli'ch arian.](/cy/articles/sefydlu-nifer-o-gyfrifon-banc)
