---
target_process_id: 7364
title: Rheoli arian tra'n byw adref gyda'r teuluRheoli arian tra'n byw adref gyda'r teulu
advice_anchor_id: rheoli-arian-tran-byw-adref-gydar-teuluRheoli-arian-tran-byw-adref-gydar-teulu
slug: rheoli-arian-tran-byw-adref-gydar-teuluRheoli-arian-tran-byw-adref-gydar-teulu
tasks:
  now:
    task01: Siarad â'r bobl rwy'n byw â nhw am fy sefyllfa
  soon:
    task02: Sefydlu cyfrif cynilo ar gyfer unrhyw arian parod sy'n weddill
---
Os ydych yn byw adref gydag aelodau eraill o'r teulu efallai nad chi sy'n gyfrifol yn uniongyrchol am dalu biliau, rhent neu forgais.

Fodd bynnag, efallai y gofynnir i chi wneud cyfraniad tuag atynt.

Beth bynnag yw'r trefniant sydd gennych â'ch teulu, mae'n syniad da eistedd i lawr gyda nhw a llunio cyllideb.

Bydd hyn yn eich helpu i ddechrau arfer rheoli'ch arian i sicrhau y bydd yn para drwy gydol y mis.

Eisteddwch i lawr gyda'ch gilydd a gwneud cynllun y gallwch gadw ato.

Golyga llunio cyllideb eich bod:
* yn llai tebygol o fynd i ddyled
* yn llai tebygol o gael eich llethu gan gostau annisgwyl
* yn fwy tebygol o gael sgôr credyd dda
* yn fwy tebygol o gael eich derbyn ar gyfer morgais neu fenthyciad
* yn gallu gweld ble gallwch wneud arbedion
* mewn sefyllfa wych i gynilo ar gyfer rhywbeth yr hoffech ei gael

#### Byddwch angen
I roi cychwyn ar eich cyllideb, bydd angen i chi gyfrifo faint rydych yn ei wario ar:
* filiau
* costau byw
* teulu a ffrindiau (anrhegion...)
* teithio (costau car, trafnidiaeth gyhoeddus...)
* lhamddena (teithiau allan, chwaraeon, bwytai, tafarndai...)

Gallwch ddefnyddio'n [Rheolwr Arian](/cy/tools/rheolwr-arian/my-money) i gadw'ch gwybodaeth a dod yn ôl iddo unrhyw bryd y mynnwch os bydd eich amgylchiadau'n newid.

Fel arall, gallwch lunio cyllideb drwy ddefnyddio taenlen neu ysgrifennu popeth ar ddarn o bapur.

Cadwch ddyddiadur gwario a chadw cofnod o bopeth a brynwch dros fis.

Neu, os yw'r rhan fwyaf o'ch gwariant yn cael ei wneud gyda cherdyn banc, edrychwch ar gyfriflen y mis diwethaf i chi gael gweld i ble mae'ch arian yn mynd.

Os ydych chi'n gwario mwy na beth sydd gennych yn dod i fewn, ceisiwch weithio allan lle allwch chi dorri'n ôl.

[Dewch o hyd i ymgynghorydd dyledion am ddim nawr](/cy/tools/canfod-arian-parod-yn-gyflym).

#### Clirio benthyciadau a chardiau credyd
Os oes gennych fenthyciadau neu arian yn ddyledus ar gardiau credyd, fel arfer mae'n gwneud synnwyr talu'r ddyled sy'n codi'r gyfradd llog uchaf yn gyntaf.

Gallai enghreifftiau gynnwys:
* cardiau siop, sydd fel arfer yn codi'r cyfraddau llog uchaf
* cardiau credyd
* benthyciadau personol gan y banc, sydd fel arfer yn codi cyfradd llog is na chardiau credyd neu siop

Mae'n bwysig sicrhau nad ydych yn torri telerau unrhyw un o'ch cytundebau

Felly, hyd yn oed os ydych yn canolbwyntio ar dalu un ddyled, rhaid i chi dalu:
* o leiaf yr isafswm ar unrhyw gardiau credyd
* eich taliadau a gytunwyd ar unrhyw fenthyciad

Defnyddiwch ein hofferyn ['Gwiriad Iechyd Ariannol'](/cy/tools/gwiriad-iechyd) er mwyn cael darlun clir o'ch sefyllfa ariannol a chael cyngor personol ar sut i wella'ch sefyllfa.

Os ydych eisoes wedi methu taliadau, ceisiwch gyngor gan ymgynghorydd ar ddyledion am ddim ar unwaith.

Gallent eich helpu, waeth pa mor fawr neu fach yw eich dyled.

[Dewch o hyd i ymgynghorydd dyledion am ddim yn nawr](/cy/tools/canfyddwr-cyngor-ar-ddyledion).

#### Gosod nod cynilion
Er gall arian fod yn brin, ceisiwch osod nod o gynilo rhywfaint o arian ychwanegol i'w ddefnyddio pan fyddwch ar Gredyd Cynhwysol..

Y ffordd orau i gynilo yw talu rhywfaint o arian i mewn i gyfrif cynilo bob mis.

[Defnyddiwch ein Cyfrifiannell Arbedion i weld sut y bydd eich cynilion yn tyfu](/cy/tools/cyfrifiannell-cynilo). 
