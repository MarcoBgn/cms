---
target_process_id: 7081
title: Cymorth brys
advice_anchor_id: awgrym-cymorth-brys
slug: awgrym-cymorth-brys
---

Gall gymryd hyd at chwe wythnos i gael eich taliad cyntaf o Gredyd Cynhwysol.

Os oes gennych ychydig iawn neu ddim arian yn dod i mewn, ac na allwch ymdopi nes i chi gael eich taliad cyntaf, dyma beth y gallwch ei wneud:

Gofynnwch i'ch anogwr gwaith am Daliad Ymlaen Llaw o Gredyd Cynhwysol hyd nes bydd eich taliad budd-dal cyntaf yn cyrraedd.

* gallwch gael hyd at hanner y taliad Credyd Cynhwysol rydych yn debygol o'i gael, fel Taliad Ymlaen Llaw
* mae'n rhaid bod gennych hawl i gael Credyd Cynhwysol
* bod mewn angen ariannol
* gallu talu'r taliad ymlaen llaw yn ôl dros y chwe mis nesaf
* fel arfer mae'r arian yn cael ei dalu i mewn i'ch cyfrif banc o fewn 72 awr
* cymerir yr ad-daliad cyntaf o'ch taliad Credyd Cynhwysol cyntaf

#### Help os oes gennych gostau mewn argyfwng
Efallai y bydd rhywfaint o help ar gael os bydd angen i chi ddod o hyd i arian yn gyflym ar gyfer argyfwng neu gost annisgwyl.

#### Cynlluniau lles lleol
Os ydych yn wynebu argyfwng sydyn ac ar incwm isel iawn, gallwch wneud cais i'ch cynllun lles lleol ar gyfer talebau i dalu am hanfodion fel:
* bwyd
* dillad
* tanwydd
* nwyddau'r cartref, fel popty neu oergell

Mae'r cynlluniau hyn wedi disodli'r help a arferai fod ar gael gan y Gronfa Gymdeithasol.

Mae pob gwlad yn y DU bellach yn rhedeg ei gynllun ei hun.

Os ydych yn byw yn Lloegr, [cysylltwch â'ch cyngor lleol](https://www.gov.uk/find-your-local-council)

Os ydych yn byw yn yr Alban, gwnewch gais i'r [Scottish Welfare Fund ar wefan Llywodraeth yr Alban](http://www.scotland.gov.uk/Topics/People/welfarereform/scottishwelfarefund).

Os ydych yn byw yng Nghymru, [gwnewch gais i'r Gronfa Gymorth Dewisol](http://www.moneymadeclearwales.org/home.php?page_id=60).

#### Cymorth lleol arall
Os ydych chi'n cael trafferth i fwyta, efallai y gall eich banc bwyd lleol roi cyflenwad o fwyd i chi am ychydig ddyddiau.

Gall banciau bwyd hefyd roi talebau ar gyfer nwy a thrydan i chi os ydych ar fesurydd talu ymlaen llaw ac nad oes gennych unrhyw arian i ychwanegu iddo.

Fel arfer ni allwch fynd yn syth i fanc bwyd.

Bydd angen i chi siarad â rhywun a all eich cyfeirio yn gyntaf.

Gall pobl a all eich cyfeirio cynnwys:
* eich Meddyg Teulu
* gweithiwr cymorth
* elusen loel, fel Cyngor ar Bopeth
* yr heddlu

Gall eich [banc bwyd Ymddiriedolaeth Trussell](https://www.trusselltrust.org/get-help/find-a-foodbank/) lleol ddweud wrthych pwy i siarad ag yn eich ardal er mwyn cael eich cyfeirio.

#### Grantiau a help arall
Os ydych ar incwm isel iawn, efallai y gall elusennau a sefydliadau lleol gynnig help ariannol.

Chwiliwch am beth sydd ar gael yn eich ardal chi ar [wefan Turn2Us.](https://www.turn2us.org.uk/Find-Benefits-Grants)
