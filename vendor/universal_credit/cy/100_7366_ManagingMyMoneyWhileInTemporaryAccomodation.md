---
target_process_id: 7366
title: Rheoli arian tra'n byw mewn llety dros dro
advice_anchor_id: rheoli-arian-tran-byw-mewn-llety-dros-dro
slug: rheoli-arian-tran-byw-mewn-llety-dros-dro
tasks:
  now:
    task01:  Lluniwch gyllideb
  soon:
    task02: Trefnwch gyfrif cynilo ar gyfer unrhyw arian parod sy'n weddill

---
Os ydych yn byw mewn llety dros dro, fel hostel, gwely a brecwast neu loches, gallech gael eich rhent wedi ei dalu drostoch os byddwch angen gofal, cymorth neu oruchwyliaeth.

Os nad oes angen cymorth arnoch a'ch bod yn rheoli'ch materion ariannol eich hun, chi fydd yn gyfrifol am dalu'ch rhent eich hun.

Os ydych yn pryderu am dalu'ch rhent, siaradwch â'ch anogwr gwaith, landlord neu reolwr llety i ddatrys eich sefyllfa.

#### Cyfrif banc sylfaenol heb ffi
Gallai cyfrif banc sylfaenol heb ffi fod yn addas i chi os nad oes gennych chi gyfeiriad parhaol ar hyn o bryd.

Gyda chyfrif banc sylfaenol heb ffi, gallwch dalu biliau'n rheolaidd.

Ni fyddwch yn gallu cael gorddrafft, ond ni fydd y banc yn codi unrhyw ffioedd arnoch am unrhyw daliadau a fethwyd.

Fel arfer bydd angen  ID llun arnoch, fel pasbort neu drwydded yrru, i agor cyfrif banc.

Os nad oes gennych ID o'r fath, gall eich banc neu gymdeithas adeiladu dderbyn dogfennau eraill fel tystiolaeth o'ch hunaniaeth neu'ch cyfeiriad.

Gofynnwch i'ch anogwr gwaith roi llythyr i chi yn cadarnhau'ch hawl i gael Credyd Cynhwysol.

Gallwch hefyd ofyn am lythyr yn cadarnhau pwy ydych chi gan y bobl ganlynol:
* eich gweithle neu'ch coleg
* warden neu reolwr ble rydych yn byw
* gweinidog crefyddol
* eich meddyg teulu

Rhaid i'r llythyr fod yn gopi gwreiddiol. Ni dderbynnir llungopïau.

Darllenwch ragor am gyfrifon banc sylfaenol heb ffi a pha fanciau a chymdeithasau adeiladu sy'n eu cynnig yn ein canllaw ['Cyfrifon banc sylfaenol heb ffi'](/cy/articles/cyfrifon-banc-sylfaenol).

#### Llunio cyllideb
IMae'n syniad da eistedd i lawr a llunio cyllideb.

Bydd hyn yn eich helpu i ddechrau arfer rheoli'ch arian i sicrhau y bydd yn para drwy gydol y mis.

Gwnewch gynllun y gallwch gadw ato.

Golyga llunio cyllideb eich bod:
* lyn llai tebygol o fynd i ddyled
* lyn llai tebygol o gael eich dal allan gan gostau annisgwyl
* yn fwy tebygol o gael sgôr credyd dda
* yn fwy tebygol o gael eich derbyn ar gyfer morgais neu fenthyciad
* yn gallu gweld ble gallwch wneud arbedion
* mewn sefyllfa wych i gynilo os y gallwch

####Beth sydd ei angen arnoch i lunio cyllideb
I roi cychwyn ar eich cyllideb, bydd angen i chi gyfrifo faint rydych yn ei wario ar:
* filiau
* lcostau byw
* fteulu a ffrindiau (anrhegion, partïon...)
* teithio (costau car, trafnidiaeth gyhoeddus...)
* lhamddena (teithiau allan, chwaraeon, bwytai, tafarndai...)

Gallwch ddefnyddio'n Rheolwr Arian [add link] i gadw'ch gwybodaeth a dod yn ôl iddo unrhyw bryd y mynnwch os bydd eich amgylchiadau'n newid.

Fel arall, gallwch lunio cyllideb drwy ddefnyddio taenlen neu ysgrifennu popeth ar ddarn o bapur.

Cadwch ddyddiadur gwario a chadw cofnod o bopeth a brynwch dros fis.

Os ydych chi'n gwario mwy na beth sydd gennych yn dod i fewn, ceisiwch weithio allan lle allwch chi dorri'n ôl.

Os ydych eisoes wedi methu taliadau ar unrhyw fenthyciadau neu gardiau, ceisiwch gyngor gan ymgynghorydd ar ddyledion am ddim ar unwaith. Gallent eich helpu, waeth pa mor fawr neu fach yw eich dyled.

[Dewch o hyd i ymgynghorydd dyledion am ddim nawr](/cy/tools/canfyddwr-cyngor-ar-ddyledion).
