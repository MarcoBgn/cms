---
target_process_id: 7154
title: Delio â dyledion
advice_anchor_id: delio-a-dyledion
slug: delio-a-dyledion
tasks:
  now:
    task01: Siarad ag ymgynghorwr dyledion am ddim
  soon:
    task02: Ysgrifennu fy holl wariant i lawr er mwyn cyllidebu tra'n disgwyl am fy nhaliad cyntaf
---
#### Os ydych yn mynd i ddyled gyda'ch biliau nwy a thrydan
Cysylltwch â'r cyflenwr ac egluro eich bod yn cael anhawster i dalu'ch biliau.

Dylai'ch cyflenwr eich trin yn deg a'ch caniatáu i ad-dalu ar gyfradd y gallwch ei fforddio.

Os nad ydych yn gweithio, gallwch chi neu'ch cyflenwr ofyn i gael ad-dalu'r arian o'ch taliad Credyd Cynhwysol trwy Ddidyniadau Uniongyrchol.

Os gwnewch hynny, sicrhewch ei fod ar gyfradd y gallwch ei fforddio.

Os hoffech gael rhywun i'ch helpu, [dewch o hyd i ymgynghorydd ar ddyledion am ddim nawr](/cy/tools/canfyddwr-cyngor-ar-ddyledion)

#### Newid i gyflenwr rhatach pan fyddwch mewn ôl-ddyled
Os talwch eich biliau ynni'n uniongyrchol ac wedi bod mewn ôl-ddyled ers llai na 28 diwrnod, efallai y gallech newid cyflenwr i gael cyfradd ratach a mynd â'r ôl-ddyled efo chi.

Os yw'r arian yn ddyledus gennych ers dros 28 diwrnod gallwch newid i gyflenwr rhatach ond rhaid i'ch dyled fod yn is na:

* £500 ar gyfer nwy
* £500 ar gyfer trydan

<a href="http://www.youtube.com/watch?feature=player_embedded&v=YhZYM6WgSeQ" target="_blank"> <img src="http://img.youtube.com/vi/YhZYM6WgSeQ/0.jpg" alt="Watch this video on dealing with debt" width="100%" border="10" /></a>

#### Os ydych chi'n cael anhawster ad-dalu benthyciad diwrnod cyflog
Cysylltwch â'ch darparwr benthyciadau cyn gynted â phosibl a gadael iddynt wybod am eich sefyllfa.

Os ydych yn cael anhawster gyda'ch ad-daliadau ar fenthyciad diwrnod cyflog, rhaid i'r darparwr roi cyfnod o amser rhesymol i chi gael cyngor am ddim ar ddyledion ac ad-dalu'r ddyled.

Gall hyn gynnwys rhewi llog a ffioedd neu gytuno ar gynllun ad-dalu gyda chi.

Peidiwch â chario'r benthyciad yn ei flaen neu gasglu'ch dyledion i mewn i fenthyciad newydd oni bai eich bod yn gwybod faint fydd y darparwr benthyciadau yn ei godi arnoch am hyn a'ch bod yn siŵr y gallwch ad-dalu'r benthyciad yn brydlon.

Os na fyddwch yn ad-dalu'n brydlon, gall eich dyledion fynd allan o reolaeth yn gyflym.

Gall rhai undebau credyd eich helpu i ad-dalu benthyciad diwrnod cyflog yn gynt.

Byddant yn ad-dalu'r benthyciad ar eich rhan. Yna byddwch yn talu'r undeb credyd yn ôl ar gyfradd sy'n fforddiadwy i chi. Rhaid i chi fod yn aelod yn gyntaf.

[Darganfyddwch ragor am undebau credyd.](/cy/articles/benthyca-gan-undeb-credyd)

Ceisiwch gyngor cyfrinachol ar ddyledion am ddim. Bydd yr ymgynghorydd ar eich ochr chi a gall eich helpu i roi trefn ar eich problemau ariannol.

[Dewch o hyd i ymgynghorydd dyledion am ddim yn nawr.](/cy/tools/canfyddwr-cyngor-ar-ddyledion)

#### Os ydych mewn ôl-ddyled gyda'r Dreth Gyngor

Mae'r Dreth Gyngor yn fil o flaenoriaeth felly sicrhewch eich bod yn talu'n brydlon os ydych yn talu tuag at eich Treth Gyngor.

Gall peidio â thalu'n brydlon olygu goblygiadau difrifol.

Mae gan nifer o gynghorau gronfa galedi y gallwch wneud cais iddi am help i dalu'ch bil.

Siaradwch â'ch cyngor lleol nawr ynglŷn â sut i ad-dalu ôl-ddyledion.

[Dewch o hyd i'ch cyngor lleol.](https://www.gov.uk/find-your-local-council)

Gall ymgynghorydd ar ddyledion am ddim eich helpu i siarad gyda'r cyngor os byddwch yn ansicr beth i'w ddweud.

Ni fyddant yn eich barnu na'n gwneud i chi deimlo'n wael am eich sefyllfa.

A gallant eich helpu i ddod o hyd i ffyrdd i reoli'ch dyledion hyd yn oed os credwch nad oes gennych arian yn sbâr.

[Dewch o hyd i ymgynghorydd dyledion am ddim yn nawr.](/cy/tools/canfyddwr-cyngor-ar-ddyledion)

#### Os ydych yn mynd i ôl-ddyled gyda chardiau credyd
Cyn i chi dalu cardiau credyd, meddyliwch yn gyntaf am sut allwch dalu dyledion o flaenoriaeth fel:
* rhent
* morgais
* biliau nwy neu drydan
* Treth Cyngor

Os ydych yn talu dyledion credyd, gallai talu'r isafswm yn unig olygu y bydd eich dyled yn mynd allan o reolaeth yn gyflym iawn.

Os byddwch yn methu taliad, cofnodir hynny ar eich ffeil gredyd. Gall hyn ei gwneud hi'n anoddach cael credyd yn y dyfodol.

Os bydd eich landlord neu gyflenwr ynni'n gofyn i chi a allwch chi dalu o'ch taliad Credyd Cynhwysol trwy Ddidyniad Uniongyrchol, sicrhewch fod hynny ar gyfradd y gallwch ei fforddio.

Os bydd yr ad-daliadau wedi'u gosod yn rhy uchel, ni fydd gennych ddigon o arian i fyw arno a gallech fod mewn perygl o waethygu'ch dyled.

Byddwch yn onest am yr holl ddyledion sydd gennych.

Efallai mai dyma'r adeg i siarad â ymgynghorydd dyledion am ddim ynglŷn â beth i'w wneud.

Bydd ymgynghorydd dyledion:

* fyth yn eich barnu na'n gwneud i chi deimlo'n wael am eich sefyllfa
* yn fodlon siarad gyda chi bob amser, waeth pa mor fawr neu fach yw'ch problem
* fyn chwilio am ffyrdd i reoli'ch dyledion hyd yn oed os credwch nad oes gennych arian yn sbâr
* yn awgrymu ffyrdd i ddelio â dyledion nad oeddech chi'n ymwybodol ohonynt efallai

#### Teimlo'n llai pryderus a dan lai o straen

Mae mwy nag wyth o bob deg o bobl sydd wedi cael cyngor ar ddyledion yn dweud wrthym eu bod yn teimlo'n llai pryderus neu dan lai o straen a gyda mwy o reolaeth ar eu bywydau eto.

#### Cysylltwch ag ymgynghorydd ar ddyledion am ddim nawr
Gallwch gysylltu ag ymgynghorydd ar ddyledion yn y ffordd sydd orau i chi – ar-lein, dros y ffôn neu wyneb yn wyneb.

Efallai mai un sgwrs yn unig fydd ei hangen arnoch neu efallai y byddwch angen cymorth hirdymor - beth bynnag fydd eich anghenion, bydd cymorth ar gael.

Felly ymunwch â'r cannoedd o filoedd o bobl sy'n cael cyngor iddynt bob blwyddyn a chymryd y cam cyntaf i fod yn rhydd o ddyledion.

[Dewch o hyd i ymgynghorydd dyledion am ddim yn nawr.](/cy/tools/canfyddwr-cyngor-ar-ddyledion)
