---
target_process_id: 7092
title: Hawlio fel cwpl
advice_anchor_id: hawlio-fel-cwpl
slug: hawlio-fel-cwpl
tasks:
  now:
    task01: Siarad â fy mhartner ynglŷn â sut rwy'n rheoli fy nhaliad Credyd Cynhwysol
---
Fel cwpl lle mae'r ddau bartner yn gymwys i gael Credyd Cynhwysol, cewch un taliad ar gyfer y ddau ohonoch.
Gallwch ddewis derbyn y taliad i mewn i gyfrif ar y cyd neu gyfrif sengl.

#### Pan mae cyfrif ar y cyd yn syniad da

* Mae gan y ddau ohonoch batrymau ac arferion gwario tebyg
* Gallwch gytuno ar gyllideb a chynllun gwario
* Gallwch drafod arian gyda'ch partner heb ffraeo
* Gallwch gytuno ar y rheolau sylfaenol ar gyfer gwario, er enghraifft, pryd fydd hi'n iawn i fwrw ymlaen a phrynu rhywbeth a phryd fydd angen i chi ei drafod gyda'ch partner

Darllenwch ein canllaw sy'n egluro rhagor am gyfrifon ar y cyd a [sut i drefnu un.](/cy/articles/cyfrifon-ar-y-cyd)

#### Pan na fydd cyfrif ar y cyd yn syniad da

* Os oes gan un ohonoch broblem gyda gorwario neu wario'n afreolus
* Os oes gan eich partner hanes credyd gwael

Gallai cael cyfrif banc ar y cyd â rhywun sydd â hanes credyd gwael effeithio ar eich sgôr credyd chithau hefyd yn ogystal ag un eich partner.

Ni fydd byw gyda rhywun yn unig, neu fod yn briod â nhw, yn effeithio ar eich sgôr credyd os oes gennych chi gyfrif yn eich enw chi.

Os ydych yn pryderu y gallai sgôr credyd gwael eich partner effeithio ar eich sgôr chi, gallwch ofyn i'r taliad gael ei dalu i mewn i'ch cyfrif chi.

Am ragor o gyngor da ynghylch siarad â'ch partner am arian, gweler ein canllaw ['A ddylech chi reoli arian ar y cyd neu ar wahân?'](/cy/articles/a-ddylech-chi-reoli-arian-ar-y-cyd-neu-ar-wahan)
