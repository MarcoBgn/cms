---
target_process_id: 7086
title: Rheoli'ch rhent i'ch landlord (wrth ddisgwyl am Gredyd Cynhwysol)
advice_anchor_id: rheoli'ch-rhent-i'ch-landlord-wrth ddisgwyl am gredyd cynhwysol
slug: rheoli'ch-rhent-i'ch-landlord-wrth ddisgwyl am gredyd cynhwysol
tasks:
  now:
    task01: "Siarad â fy landlord a defnyddio <a href=\"/cy/articles/talking-to-my-landlord-about-my-rent\">Siarad â fy landlord am fy rhent</a> i roi cymorth i mi ynglŷn â beth i'w ddweud"
  soon:
    task02: Siarad â fy anogwr gwaith os nad wyf yn gwybod sut i ddod o hyd i weddill yr arian i dalu fy rhent
---
Pan fyddwch yn cael Credyd Cynhwysol, rhaid i chi dalu rhent yn uniongyrchol i'ch landlord.

Bydd angen i chi gadw arian rhent ar wahân i unrhyw arian gwario arall.

Mae debydau uniongyrchol ac archebion sefydlog yn ffyrdd da o dalu'ch rhent heb orfod meddwl amdano bob mis.

Neu gallwch ystyried cadw'ch arian rhent mewn cyfrif banc ar wahân.

Os talwch eich rhent yn syth wedi i chi gael eich taliad, byddwch yn gwybod yn union faint fydd gennych ar ôl i'w wario am weddill y mis.

Darganfyddwch fwy am sefydlu [cyfrifon banc ar wahân i dalu'ch rhent a'ch biliau](/cy/articles/setting-up-multiple-bank-accounts).

Dyma beth i'w wneud wrth ddisgwyl am eich taliad cyntaf:

* darganfyddwch sut i drefnu Debyd Uniongyrchol neu archeb sefydlog i dalu'ch rhent ar yr un diwrnod bob mis
* cystylltwch â'ch landlord i weld a yw'n bosib newid eich dyddiad rhent
* gwiriwch gyda'ch anogwr gwaith faint fydd yr elfen costau tai o'ch Credyd Cynhwysol. Efallai na fydd yn ddigon i dalu am eich rhent yn llawn. Os na fydd, ystyriwch sut allwch dalu'r gwahaniaeth
* Os byddwch yn gymwys, ystyriwch newid i gyfrif banc sylfaenol heb ffi er mwyn i chi osgoi gorfod talu costau banc

#### Gair i gall

Disgwyliwch hyd nes i'ch taliad Credyd Cynhwysol cyntaf gael ei wneud cyn i chi drefnu Debyd Uniongyrchol neu archeb sefydlog i dalu'ch rhent. Yna byddwch yn gwybod ar ba ddyddiad y daw eich arian i mewn bob mis.

[Darganfyddwch ragor am gyfrifon banc sylfaenol heb ffi](/cy/articles/cyfrifon-banc-sylfaenol).

#### Os nad oes gennych ddigon o arian i dalu'ch rhent tan eich taliad cyntaf

* siaradwch â'ch landlord, swyddog cymorth tenantiaeth neu'ch swyddog incwm ar unwaith i adael iddynt wybod a chytuno ar eich camau nesaf
* cynigiwch dalu cymaint ag y gallwch tan i chi gael eich talu
* gofynnwch i'ch anogwr gwaith am Daliad Ymlaen Llaw o Credyd Cynhwysol tan i chi gael eich talu. Rhaid i chi dalu hwn yn ôl

[Siarad â'ch landlord am eich rhent.](/cy/articles/talking-to-my-landlord-about-my-rent)

[Cael cyngor gan Shelter yn Lloegr.](http://england.shelter.org.uk/get_advice)

[Cael cyngor gan Shelter yng Nghymru.](http://sheltercymru.org.uk/get-advice/)

[Cael cyngor gan Gyngor ar Bopeth.](https://www.citizensadvice.org.uk/about-us/how-we-provide-advice/advice/)

[Cael cyngor cyfrinachol ar ddyledion am ddim.](/cy/tools/canfyddwr-cyngor-ar-ddyledion)
