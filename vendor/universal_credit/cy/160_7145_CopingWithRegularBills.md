---
target_process_id: 7145
title: Delio gyda biliau rheolaidd
advice_anchor_id: delio-gyda-biliau-rheolaidd
slug: delio-gyda-biliau-rheolaidd
tasks:
  now:
    task01: Siarad â fy narparwyr neu gael cyngor am ddim ar ddyledion os caf drafferth i dalu unrhyw filiau
  soon:
    task02: Cysylltu â fy narparwyr i weld a allaf gael bargen well ar fy miliau rheolaidd
---
#### Mae llawer o ffyrdd i dalu llai am eich ynni.

<a href="http://www.youtube.com/watch?feature=player_embedded&v=VybfySeqqbg" target="_blank"> <img src="http://img.youtube.com/vi/VybfySeqqbg/0.jpg" alt="WATCH THIS VIDEO COPING WITH REGULAR BILLS" width="100%" border="10" /></a>

#### Gostyngiad Cartrefi Cynnes

Gall Gostyngiad Cartrefi Cynnes arbed £140 i chi oddi ar eich bil trydan.

Os ydych chi ar incwm isel ac yn cael rhai budd-daliadau  prawf modd, sy'n cynnwys Credyd Cynhwysol, efallai y gallech ei gael.

Siaradwch â'ch cyflenwr trydan i weld a allant ei gynnig i chi.

Os nad ydych yn gymwys ar gyfer Gostyngiad Cartrefi Cynnes gyda'ch cyflenwr, gwiriwch a allwch chi newid cyflenwr i un lle byddwch yn gymwys.

Darllenwch fwy am y Gostyngiad Cartrefi Cynnes a phwy sy'n ei gynnig ar [wefan GOV.UK.](https://www.gov.uk/the-warm-home-discount-scheme/what-youll-get)

#### Newid cyflenwr ynni
Os ydych yn talu'ch biliau ynni'n uniongyrchol, gallech arbed hyd at £200 y flwyddyn drwy newid cyflenwyr nwy a thrydan.

Mae'n cymryd 20 munud yn unig i wirio hyn.

Darllenwch ein canllaw ar newid cyflenwyr drwy ddefnyddio [gwefannau cymharu prisiau ar-lein](/cy/articles/dod-o-hyd-ir-bargeinion-gorau-gyda-gwefannau-cymharu-prisiau)

#### Os yw eich landlord yn talu'r cyflenwr ynni
IfOs yw eich landlord yn talu'ch cyflenwr ynni'n uniongyrchol ac yn gofyn am arian gennych chi, rhaid iddynt newid cyflenwyr.

Gallwch ofyn i'ch landlord i wirio ai dyma'r fargen orau ac i newid i gyflenwr rhatach.

Mae terfyn ar yr hyn all eich landlord ei godi arnoch os ydych yn talu'n uniongyrchol iddynt am ynni.

Os ydych yn pryderu bod eich landlord yn codi gormod arnoch, darllenwch y canllaw hwn ['Beth all eich landlord ei godi arnoch am ynni' ar wefan Cyngor ar Bopeth.](https://www.citizensadvice.org.uk/cymraeg/consumer/energy/energy-supply/problems-with-your-energy-supply/what-your-landlord-can-charge-for-energy/)

#### Os ydych ar fesurydd rhagdaledig
Gall fod yn bosibl newid cyflenwyr i gael bargen well os mai chi yw deilydd y cyfrif.

Dysgwch ragor am newid cyflenwyr os ydych ar fesurydd rhagdaledig ar [wefan Moneysaving expert.](http://www.moneysavingexpert.com/utilities/switch-prepaid-gas-electricity)

#### Cymorth lleol i dalu biliau ynni
Os nad oes gennych gyflenwad nwy neu drydan, gallai'ch cynllun lles lleol helpu gyda thalebau topio i fyny.

Mae pob gwlad yn y DU yn cynnal ei gynllun ei hun.
* Os ydych yn byw yn Lloegr [cysylltwch â'ch cyngor lleol](https://www.gov.uk/find-your-local-council).
* Os ydych yn byw yn yr Alban, [gwnewch gais i'r Scottish Welfare Fund ar wefan Llywodraeth yr Alban.](http://www.scotland.gov.uk/Topics/People/welfarereform/scottishwelfarefund).
* Os ydych yn byw yng Nghymru, [gwnewch gais i'r Gronfa Gymorth Dewisol.](http://www.moneymadeclearwales.org/home.php?page_id=60).

#### Biliau dŵr
Yn ddibynnol ar eich amgylchiadau, efallai y byddwch yn gallu arbed arian ar eich biliau dŵr os gofynnwch am i fesurydd gael ei osod.

Am wybodaeth am hyn a chynghorion eraill, darllenwch ein canllaw ['Arbed arian ar eich bil dŵr'.](/cy/articles/arbedwch-arian-ar-eich-bil-dwr)

#### Gwelliannau arbed ynni
Efallai y gallwch gael help gyda'r gost o wneud eich cartref yn fwy effeithlon o ran ynni os ydych yn cael rhai budd-daliadau penodol, gan gynnwys Credyd Cynhwysol.

Mae gwelliannau'n cynnwys:
* insiwleiddio'ch cartref
* newid eich boeler

Darganfyddwch ragor am welliannau i arbed ynni ar [wefan GOV.UK.](https://www.gov.uk/energy-company-obligation)

Ffoniwch y Gwasanaeth Cynghori ar Arbed Ynni i weld a fyddech chi'n gymwys am help..

#### Gwasanaeth Cynghori ar Arbed Ynni
Ffôn: 0300 123 1234
dydd Llun i ddydd Gwener, 9am i 8pm,
dydd Sadwrn, 10am i 2pm
Nid yw galwadau i rifau 0300 yn costio mwy na chyfradd galwadau cenedlaethol.

#### Yswiriant car a chartref
Efallai y codir mwy arnoch ar gyfer eich yswiriant car neu gartref os nad ydych yn gweithio.

Mae yswiriant car yn hanfodol os oes angen i chi yrru i chwilio am waith. Mae hefyd yn anghyfreithlon peidio â'i gael.

Darganfyddwch sut i gael yswiriant rhatach pan ydych yn ddi-waith ar [wefan Money Supermarket](https://www.moneysupermarket.com/car-insurance/unemployed/)

Chwiliwch yn barhaus am gynigion rhatach gan yswirwyr eraill. Ewch yn ôl at eich yswirwr presennol i weld a allent gynnig pris cystal er mwyn eich cadw fel cwsmer.

Os ewch am ddyfynbris rhatach gydag yswiriwr arall, sicrhewch eich bod yn cael y diogelwch iawn ar gyfer eich anghenion.

Os allwch chi fforddio gwneud hynny, mae talu'ch premiwm unwaith y flwyddyn yn rhatach fel arfer na thalu bob mis. Darllenwch ein canllaw ar beth i fod yn wyliadwrus ohono wrth [brynu yswiriant](/cy/articles/things-to-watch-out-for-when-buying-insurance)
