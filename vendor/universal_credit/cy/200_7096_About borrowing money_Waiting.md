---
target_process_id: 7096
title: Benthyca arian wrth ddigwyl
advice_anchor_id: benthyca-arian-wrth-ddigwyl
slug: benthyca-arian-wrth-ddigwyl-un
tasks:
  now:
    task01: Ceisiwch ddod o hyd i ffyrdd rhad o fenthyca arian
---
Os gwelwch nad ydych yn rheoli'ch arian yn dda, gallech ystyried benthyca arian er mwyn i chi ymdopi hyd nes i chi gael trefn ar bethau.

Ceisiwch gadw'n glir o fenthyca sy'n costio'n ddrud fel:
* benthycwyr stepen drws
* benthyciadau diwrnod cyflog
* benthyciadau llyfr cofrestru

Cyn edrych ar ffyrdd eraill o fenthyca, sicrhewch eich bod yn deall:
* faint yn union fydd yn ei gostio i chi
* a allwch chi fforddio'r ad-daliadau

#### Benthyca gan deulu a ffrindiau
Gall benthyca arian argyfwng gan aelod o'ch teulu neu ffrind eich helpu i osgoi'r risgiau sydd ynghlwm â benthyca drud, fel benthyciadau diwrnod cyflog neu lyfr cofrestru.

Gwnewch yn siŵr eich bod chi a'r unigolyn rydych yn benthyca ganddo'n cymryd yr amser i:
* drefnu cynllun ad-dalu
* trafod beth fydd yn digwydd os ydych yn hwyr yn talu'r arian yn ôl neu os nad ydych yn ei ad-dalu o gwbl
* cofnodi'ch cytundeb yn ysgrifenedig os bydd angen

Darllenwch ein canllaw [A ddylech chi fenthyca arian gan eich teulu a'ch ffrindiau?](/cy/articles/a-ddylech-gael-benthyg-arian-gan-eich-teulu-neuch-ffrindiau)

#### Gorddrafftiau
Gall eich cyfrif cyfredol gynnig gorddrafft di-log hyd at derfyn penodol.

Bydd rhai cyfrifon cyfredol yn cynnig terfyn cytunedig awtomatig ond efallai y bydd yn rhaid i chi dalu ffioedd a chostau.

Os byddwch yn mynd i orddrafft gwnewch yn siŵr eich bod yn gwybod beth yw eich terfyn cytunedig.

Os ewch dros y terfyn hwn, gallech wynebu ffioedd ychwanegol yn ogystal â chostau llog.

Gall y ffioedd hyn fod yn ddrud iawn.

Siaradwch â'ch banc ynglŷn â pha bryd y disgwyliwch gael eich taliad Credyd Cynhwysol cyntaf er mwyn iddynt ddeall y rheswm dros fynd i orddrafft.

[Darganfyddwch ragor am ffyrdd eraill o fenthyca.](/cy/articles/penderfynu-ar-y-math-gorau-o-gredyd-i-chi)

#### Benthyca o undeb credyd

Mae benthyciadau o undebau credyd yn llawer rhatach na benthyca drud o ffynonellau eraill.

Mae cap ar faint o log allant ei godi. Mae llawer yn codi llai na hyn.

Nid oes unrhyw gostau neu gosbau cudd os ad-dalwch y benthyciad yn gynnar.

Holwch a oes yna undeb credyd yn eich ardal chi.

[Benthyca o undeb credyd.](/cy/articles/benthyca-gan-undeb-credyd)

#### Credyd cartref a benthyciadau stepen drws

O'i gymharu â mathau eraill o fenthyca, gall credyd cartref neu fenthyca stepen drws fod yn ddrud iawn.

Cyn i chi benderfynu cymryd un o'r benthyciadau hyn, cymharwch y gost â mathau eraill o fenthyca.

Gallech ad-dalu llawer iawn mwy o'i gymharu â mathau eraill o fenthyca, fel benthyciad o undeb credyd.

Chwiliwch am y fargen orau a chymharwch y gost gyda darparwyr eraill cyn llofnodi cytundeb.

Gallwch gymharu cost defnyddio credyd cartref ar [wefan Lenders Compared](http://www.lenderscompared.org.uk/)

#### Os ydych chi'n cael trafferth gyda dyledion neu filiau bob dydd
Mae benthyca arian i dalu dyledion neu ôl-ddyledion yn arwydd eich bod yn llithro i mewn i ddyled broblemus.

[Mynnwch gyngor am ddim ar ddyledion nawr](/cy/tools/canfyddwr-cyngor-ar-ddyledion)
