---
target_process_id: 7358
title: Hawlio gyda phlant
advice_anchor_id: hawlio-gyda-phlant
slug: hawlio-gyda-phlant
---
#### Rhagor o help os oes gennych chi blant

#### Help gyda’ch costau gofal plant

Wrth i chi gael Credyd Cynhwysol, gallwch gael help gyda chostau gofal plant cymwys, waeth faint o oriau rydych yn eu gweithio.

Os oes gennych chi bartner, rhaid i’r ddau ohonoch fod yn gweithio i fod yn gymwys i gael help gyda’r costau hyn.

Rhaid i’ch gofal plant fod yn cael ei ddarparu gan ofalwr plant cofrestredig.

I gyflwyno cais, rhaid i chi fedru rhoi tystiolaeth o’r lleoliad lle gofalir am eich plant ac union gost y gofal hwnnw ynghyd ag anfonebau a thalebau.

#### Faint allwch chi ei hawlio?
Byddwch yn gallu hawlio'n ôl hyd at 85 y cant o’r swm a dalwch am gostau gofal plant. Mae’r taliad wedi’i gapio felly gallech gael uchafswm o daliad misol am ofal plant hyd at:

* £646 am un plentyn
* £1,108 am ddau neu ragor o blant

#### Os cewch swydd

Telir cymorth gofal plant fel ôl-daliad, felly os credwch eich bod angen help gyda chostau ymlaen llaw, dylech drafod hynny gyda’ch anogwr gwaith neu linell gymorth Credyd Cynhwysol cyn gynted â phosibl os cewch gynnig swydd bendant.
You might get help with fees or deposits for your childcare place before the job starts.

Efallai y cewch help gyda ffioedd neu flaendaliadau ar gyfer eich lle gofal plant cyn i’r swydd gychwyn.

####Os daw eich swydd i ben

Gallwch hawlio costau gofal plant am o leiaf mis ar ôl i’ch swydd ddod i ben.

Os ydych yn symud rhwng swyddi gall hyn fod o gymorth i chi gadw’ch lle gofal plant hyd nes i chi ddechrau yn eich rôl newydd.

#### Os cewch blentyn arall

Gallwch barhau i gael help ar gyfer costau gofal plant os ydych yn hawlio Credyd Cynhwysol ac yn cael:

* Tâl Salwch Statudol
* Tâl Mamolaeth Statudol
* Tâl Tadolaeth Statudol Cyffredin
* Tâl Tadolaeth Statudol Ychwanegol
* Tâl Rhiant a Rennir
* Tâl Mabwysiadu Statudol
* Lwfans Mamolaeth

Mae hyn er mwyn i chi beidio â cholli eich lle gofal plant tra byddwch ar absenoldeb mamolaeth neu dadolaeth ac yn ei gwneud hi’n haws i chi ddychwelyd i’r gwaith pan fyddwch yn barod.

#### Prydau ysgol am ddim

Tra byddwch yn cael Credyd Cynhwysol gallai’ch plentyn gael prydau ysgol am ddim.

Rhaid i chi wneud cais i’ch cyngor lleol.

Gwnewch gais am brydau ysgol am ddim ar [wefan GOV.UK](https://www.gov.uk/apply-free-school-meals).

#### Help gyda chostau ysgol

Tra byddwch yn cael Credyd Cynhwysol gallech o bosib gael help gyda chostau:

* dillad ysgol
* gweithgareddau, fel gwersi cerdd a hyfforddiant chwaraeon
* teithio i’r ysgol ar drafnidiaeth gyhoeddus

Darganfyddwch fwy am gael help gyda chostau dillad ysgol ar [wefan GOV.UK](https://www.gov.uk/help-school-clothing-costs).
