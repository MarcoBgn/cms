---
target_process_id: 7372
title: Delio gydag ôl-ddyledion rhent os ydych yn rhentu'n breifat
advice_anchor_id: delio-gydag-ol-ddyledion-rhent-os-ydych-yn-rhentun-breifat
slug: delio-gydag-ol-ddyledion-rhent-os-ydych-yn-rhentun-breifat
tasks:
  now:
    task01: Siarad â fy landlord ynglŷn â sut i ad-dalu ôl-ddyledion
  soon:
    task02:  Cael cyngor ar ddyledion am ddim os byddaf angen help i ad-dalu ôl-ddyledion neu ddyledion eraill
---
Gall cael ôl-ddyledion ar eich rhent achosi straen a'ch llethu.

Bydd y rhan fwyaf o landlordiaid yn dymuno'ch helpu i aros yn eich cartref a'ch helpu i ddod o hyd i'r ffordd orau i roi trefn ar eich dyledion.

Siaradwch â'ch landlord a dweud wrthynt eich bod yn cael problemau..

Os gallwch ad-dalu'r ôl-ddyledion, cytunwch ar gynllun ar gyfer gwneud hynny.

Os cewch drafferth talu, siaradwch ag ymgynghorydd dyledion am ddim. Nid oes raid i chi ddelio â hyn ar eich pen eich hun.

Mae nifer o ffyrdd i ddelio â dyledion hyd yn oed os credwch nad oes gennych arian ar gael i ad-dalu'r hyn sy'n ddyledus gennych.

Gall ymgynghorydd ar ddyledion am ddim roi help i chi ddod o hyd i'r ateb gorau ar eich cyfer chi.

[Cael cyngor cyfrinachol ar ddyledion am ddim nawr](/cy/tools/canfyddwr-cyngor-ar-ddyledion).

####A wyddech chi?
Dywed wyth o bob deg o bobl eu bod yn teimlo dan lai o straen ac yn llai pryderus ac mewn gwell rheolaeth o'u sefyllfa ar ôl cael cyngor ar ddyledion.

#### Talu'ch rhent drwy Daliadau Uniongyrchol
Os ydych wedi methu dau daliad rhent yna gallwch chi neu eich landlord ofyn am Daliad Uniongyrchol fel rhan o Drefniant Talu Amgen.

Golyga Taliad Uniongyrchol y telir eich rhent yn uniongyrchol i'ch landlord hyd nes i chi roi trefn ar eich materion.

Bydd hyn yn eich atal rhag mynd i fwy o ddyled ar eich rhent tra byddwch yn rhoi trefn ar eich ôl-ddyledion.

#### Clirio ôl-ddyledion rhent drwy Ddidyniadau Uniongyrchol
Gall eich landlord ofyn i'ch ôl-ddyledion rhent gael eu had-dalu drwy Ddidyniadau Uniongyrchol.

Tynnir swm o'ch taliad Credyd Cynhwysol bob mis er mwyn ad-dalu'r hyn sy'n ddyledus gennych..

Os bydd y taliad Didyniad Uniongyrchol yn rhy uchel, efallai na fydd gennych ddigon o arian i fyw arno a bydd eich dyled yn gwaethygu.

Gallwch ofyn i gael ad-dalu symiau llai.

Siaradwch â'ch anogwr gwaith neu'r ganolfan gwasanaeth Credyd Cynhwysol i drefnu hyn.

Mae'n bwysg iawn i chi fod yn onest am:
* ddyledion eraill sydd gennych
* faint o arian sydd gennych yn dod i mewn

Y rheswm am hynny yw er mwyn iddynt eich helpu i osod yr ad-daliadau ar gyfradd sy'n fforddiadwy i chi.

#### A allaf gael fy nhaflu allan oherwydd ôl-ddyledion rhent?
Nid yw'n ddymuniad gan landlordiaid i chi golli'ch cartref.

Ond os na gydweithiwch gyda hwy i ad-dalu'r hyn sy'n ddyledus gennych, gallant fynd i'r llys i ddechrau trefniadau i'ch taflu allan.

Os ydych chi'n rhentu'n breifat, mae'n debygol bod gennych gytundeb tenantiaeth fyrddaliol sicr.

Gall ymgynghorydd ar ddyledion am ddim roi help i chi ddod o hyd i'r ateb gorau ar eich cyfer chi.

Mae yna brosesau cyfreithiol y mae'n rhaid i'ch landlord eu dilyn er mwyn eich taflu allan. Os na fyddant yn gwneud hynny, mae camau y gallwch eu cymryd.

Gwiriwch eich cytundeb tenantiaeth i weld pa fath o gontract sydd gennych chi.

Dysgwch ragor am ôl-ddyledion rhent os ydych yn rhentu'n breifat drwy ddefnyddio gwefan Cyngor ar Bopeth [Citizens Advice Bureau website](https://www.citizensadvice.org.uk/housing/rent-arrears/assured-shorthold-tenancies-and-rent-arrears/)

#### A oes raid i chi barhau i ad-dalu ôl-ddyledion os cewch eich taflu allan?
Gall eich landlord gyflwyno cais i'r llys am ddyfarniad ariannol ar yr un pryd ag y byddant yn ymgeisio am hysbsiad i'ch taflu allan.

Bydd hyn yn eich gorchymyn i ad-dalu'ch ôl-ddyledion hyd yn oed os cewch eich taflu allan.

#### Cael help
Os cewch hysbysiad Adran 21 neu hysbysiad gan y llys yn ceisio meddiant, ewch i gael help ar unwaith.

Maent yn hysbysiadau llys sy'n cychwyn y broses o daflu allan.

Mae'r sefydliadau canlynol yn rhoi cyngor arbenigol ar dai.

[Cael cyngor gan Shelter yn Lloegr](http://england.shelter.org.uk/get_advice).

[Cael cyngor gan Shelter yng Nghymru](http://sheltercymru.org.uk/get-advice/).

[Cael cyngor gan eich Cyngor ar Bopeth lleol](https://www.citizensadvice.org.uk/about-us/contact-us/).
