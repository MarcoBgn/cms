---
target_process_id: 7370
title: Rheoli'ch morgais os ydych yn gweithio ac yn hawlio Credyd Cynhwysol
advice_anchor_id: rheolich-morgais-os-ydych-yn-gweithio-ac-yn-hawlio-credyd-cynhwysol
slug: rheolich-morgais-os-ydych-yn-gweithio-ac-yn-hawlio-credyd-cynhwysol-7370
tasks:
  now:
    task01: Siarad â fy narparwr ynglŷn â sut byddaf yn talu fy nhaliadau morgais tan fy nhaliad Credyd Cynhwysol cyntaf
---
Os ydych yn gweithio ac yn hawlio Credyd Cynhwysol, ni allwch wneud cais am unrhyw help tuag at gostau tai.

Dylech fod yn deilwng i'r uchafswm lwfans gwaith o £397 y mis os oes gennych chi:
* blant dibynnol, neu
* salwch neu anabledd sy'n cyfyngu ar eich gallu i weithio

Gall hyn helpu gyda chostau morgais.

Os nad oes gennych blant a'ch bod yn iach i weithio, ni chewch y lwfans gwaith.

Mae pethau y gallwch eu gwneud i ymdopi yn y tymor byr.

#### Gwiriwch a oes gennych chi yswiriant
Efallai y bydd gennych:
* Yswiriant Diogelu Taliadau Morgais (MPPI)
* Yswiriant Damwain, Salwch a Diweithdra (ASU)

Gall hyn eich helpu gyda'ch ad-daliadau morgais os ydy'ch incwm wedi lleihau oherwydd diswyddiad, damwain neu salwch.

Efallai eich bod wedi ei gymryd wrth gychwyn eich morgais ac wedi anghofio amdano.

Darllenwch drwy waith papur eich morgais neu gwiriwch gyda'ch darparwr morgais neu'ch brocer morgais.

Gellir cynnig yswiriant MPPI neu ASU fel ychwanegiad at bolisïau yswiriant eraill neu wasanaethau bancio. Gwnewch yn siŵr eich bod yn darllen drwy'r gwaith papur hwnnw hefyd.

Os yw'r yswiriant gennych chi, gwnewch eich cais cyn gynted â phosibl.

#### Parhau gyda'r ad-daliadau yn brydlon
Dylai'ch darparwr fod yn awyddus i helpu a byddant yn tafod yr opsiynau i chi allu parhau gyda'ch ad-daliadau yn brydlon.

Rhaid iddynt geisio dod i gytundeb â chi

Gallech geisio:
* newid eich dull o dalu, er enghraifft, talu'r llog yn unig am gyfnod
* newid pa bryd y talwch, er enghraifft, cymryd seibiant o'r taliadau
* ymestyn cyfnod eich morgais, er mwyn i chi ad-dalu swm is bob mis dros gyfnod hirach o amser.

Os ydych yn cael trafferth talu'ch morgais, siaradwch ag [ymgynghorydd dyledion am ddim nawr.](/cy/tools/canfyddwr-cyngor-ar-ddyledion)
