---
target_process_id: 7374
title: Delio gydag ôl-ddyledion rhent os ydych yn byw mewn tŷ cymdeithasol
advice_anchor_id: delio-gydag-ol-ddyledion-rhent-os-ydych-yn-byw-mewn-ty-cymdeithasol
slug: delio-gydag-ol-ddyledion-rhent-os-ydych-yn-byw-mewn-ty-cymdeithasol
tasks:
  now:
    task01:  Siarad â fy swyddog cymorth tenantiaeth neu swyddog tai ynglŷn â sut i ad-dalu ôl-ddyledion
  soon:
    task02: Cael cyngor ar ddyledion am ddim os byddaf angen help i ad-dalu ôl-ddyledion neu ddyledion eraill

---
Gall cael ôl-ddyledion ar eich rhent achosi straen a'ch llethu.

Bydd y rhan fwyaf o landlordiaid yn dymuno'ch helpu i aros yn eich cartref a'ch helpu i ddod o hyd i'r ffordd orau i roi trefn ar eich dyledion.

Siaradwch â'ch swyddog cymorth tenantiaeth neu swyddog tai nawr.

Gall eich swyddog incwm eich rhoi mewn cysylltiad hefyd gyda'r bobl a all eich helpu.

Mae gan lawer o landlordiaid tai cymdeithasol dimau sydd yno i helpu pobl sy'n cael trafferth talu eu rhent.

Gallant eich helpu i greu cynllun ynglŷn â'r ffordd orau ymlaen.

Mae'n bwysg iawn i chi fod yn onest am:

* ddyledion eraill sydd gennych
* faint o arian sydd gennych yn dod i mewn

Y rheswm am hyn yw bod angen gosod eich ad-daliadau ar swm sy'n fforddiadwy i chi.
####Talu'ch rhent drwy Daliadau Uniongyrchol
Os ydych wedi methu dau daliad rhent yna gallwch chi neu eich landlord ofyn am Daliad Uniongyrchol fel rhan o Drefniant Talu Amgen.

Golyga Taliad Uniongyrchol y telir eich rhent yn uniongyrchol i'ch landlord hyd nes i chi roi trefn ar eich materion.
Bydd hyn yn eich atal rhag mynd i fwy o ddyled ar eich rhent tra byddwch yn rhoi trefn ar eich ôl-ddyledion..

#### Clirio ôl-ddyledion rhent drwy Ddidyniadau Uniongyrchol
Gall eich landlord ofyn i'ch ôl-ddyledion rhent gael eu had-dalu drwy Ddidyniadau Uniongyrchol.

Tynnir swm o'ch taliad Credyd Cynhwysol bob mis er mwyn ad-dalu'r hyn sy'n ddyledus gennych.

Os bydd y taliad Didyniad Uniongyrchol yn rhy uchel, efallai na fydd gennych ddigon o arian i fyw arno a bydd eich dyled yn gwaethygu.

Os felly, gallwch ofyn i gael ad-dalu symiau llai.

Siaradwch â'ch anogwr gwaith neu'r ganolfan gwasanaeth Credyd Cynhwysol i drefnu hyn..

Mae'n bwysig iawn eich bod yn dweud wrthynt os ydych yn clirio dyledion eraill yn ogystal â'ch ôl-ddyledion rhent..

Y rheswm am hynny yw er mwyn iddynt eich helpu i osod yr ad-daliadau ar gyfradd sy'n fforddiadwy i chi.

#### Nid yw'n ddymuniad gan landlordiaid i chi golli'ch cartref.
Nid yw'n ddymuniad gan landlordiaid i chi golli'ch cartref.

Ond os na ddywedwch wrth eich landlord eich bod mewn trafferthion a chydweithio a hwy i roi trefn ar bethau, byddant yn mynd ati i geisio cael yr arian yn ôl.

Fel y cam olaf, gallai'ch landlord fynd i'r llys a gallech golli'ch cartref.

#### Peidiwch â dioddef ar eich pen eich hun
Nid oes raid i chi ddelio â hyn ar eich pen eich hun.

Mae nifer o ffyrdd i reoli dyledion hyd yn oed os credwch nad oes gennych arian ar gael i ad-dalu'r hyn sy'n ddyledus gennych.

Gall ymgynghorydd ar ddyledion am ddim roi help i chi ddod o hyd i'r ateb gorau ar eich cyfer chi..

[Cael cyngor cyfrinachol ar ddyledion am ddim nawr](/cy/tools/canfyddwr-cyngor-ar-ddyledion).

#### A wyddech chi?
Dywed wyth o bob deg o bobl eu bod yn teimlo dan lai o straen ac yn llai pryderus ar ôl cael cyngor ar ddyledion.

#### Rhagor o help
Gall y sefydliadau canlynol roi help i chi gydag unrhyw faterion tai

[Cael cyngor gan Shelter yn Lloegr](http://england.shelter.org.uk/get_advice).

[Cael cyngor gan Shelter yng Nghymru](http://sheltercymru.org.uk/get-advice/).

[Cael cyngor gan eich Cyngor ar Bopeth lleol0(https://www.citizensadvice.org.uk/about-us/contact-us/).
