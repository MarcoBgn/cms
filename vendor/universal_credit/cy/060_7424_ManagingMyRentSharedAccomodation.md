---
target_process_id: 7424
title:  Rheoli'ch rhent os ydych yn byw mewn llety a rennir
advice_anchor_id: rheolich-rhent-os-ydych-yn-byw-mewn-llety-a-rennir
slug: rheolich-rhent-os-ydych-yn-byw-mewn-llety-a-rennir
tasks:
  now:
    task01: Gwirio fy nghytundeb tenantiaeth i weld pwy sy'n gyfrifol am dalu'r rhent
  soon:
    task02: Siarad â fy nghyd letywyr ynglŷn â fy sefyllfa ariannol
---
Os ydych yn byw mewn llety a rennir, gwiriwch delerau'ch cytundeb tenantiaeth i weld:
* a arwyddoch fel grŵp
* a oes gan bob un ohonoch gytundeb tenantiaeth unigol eich hun

#### Os arwyddoch fel grŵp

Os arwyddoch fel grŵp ac ni allwch fforddio talu eich cyfran, mae'r bobl sy'n rhannu'r llety â chi'n gyfrifol am ei thalu..

Os yn bosibl, siaradwch â'r bobl sy'n rhannu'r llety â chi i weld a allant dalu'ch cyfran hyd nes i chi gael eich talu.

Os nad yw hynny'n bosibl, siaradwch â'ch landlord a cheisio dod i gytundeb fel na fydd raid i'ch cyd letywyr dalu.

#### Os arwyddoch eich cytundeb tenantiaeth eich hun

Chi sy'n gyfrifol am dalu'ch cyfran o'r rhent. Ni allwch chi na'ch landlord ofyn i'ch cyd letywyr dalu'ch cyfran chi.

Siaradwch â'ch landlord a cheisio dod i gytundeb ynglŷn â sut i reoli'ch rhent hyd nes i chi gael eich talu.

[Siarad â'ch landlord am eich rhent](/cy/articles/siarad-â-fy-landlord-am-fy-rhent).

#### Os byddwch yn ei chael yn anodd talu'ch rhent

Os ydych yn ei chael hi'n anodd yn ariannol, heb unrhyw ffynhonnell arall o arian ac ni fyddwch yn gallu ymdopi tan eich taliad Credyd Cynhwysol cyntaf, gallwch ofyn am Daliad Ymlaen Llaw o Gredyd Cynhwysol.

* gallwch gael hyd at hanner y taliad Credyd Cynhwysol rydych yn debygol o'i gael, fel Taliad Ymlaen Llaw
* telir yr arian i chi fel arfer o fewn 72 awr
* fel arfer rhaid i chi dalu'r Taliad Ymlaen Llaw yn ôl o fewn chwe mis
* cymerir yr ad-daliad cyntaf o'ch taliad Credyd Cynhwysol cyntaf

Siaradwch â ‘ch anogwr gwaith am sut i wneud cais am Daliad Ymlaen Llaw o Gredyd Cynhwysol.
