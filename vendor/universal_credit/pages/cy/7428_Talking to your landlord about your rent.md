---
target_process_id: 7428
title: Siarad â fy landlord am fy rhent
advice_anchor_id: siarad-â-fy-landlord-am-fy-rhent
slug: siarad-â-fy-landlord-am-fy-rhent
---
#### Dywedwch wrth eich landlord eich bod yn hawlio Credyd Cynhwysol

Peidiwch â dibynnu ar y ganolfan Credyd Cynhwysol neu'ch anogwr gwaith i ddweud wrth eich landlord eich bod yn hawlio Credyd Cynhwysol.

Cysylltwch â'ch landlord i wneud yn siwr eu bod yn gwybod.

Os ydych yn byw mewn t? cymdeithasol gall fod help ar gael gan swyddogion cymorth tenantiaeth neu swyddogion incwm i reoli'r symud i Gredyd Cynhwysol.

Gallant eich helpu i gyfrifo'r ffordd orau i dalu'ch rhent yn brydlon.

Siaradwch â'ch Swyddog Cymorth Tenantiaeth neu Swyddog Incwm os byddwch angen help i reoli'ch rhent

#### Os ydych yn cael Budd-dal Tai nawr
Dylai'ch Budd-dal Tai ddod i ben pan fyddwch yn hawlio Credyd Cynhwysol.

Gwiriwch gyda'ch cyngor lleol eu bod yn gwybod eich bod bellach yn hawlio Credyd Cynhwysol a bod eich cais Budd-dal Tai yn dod i ben.

Os na fyddwch yn gwirio, gallai'ch Budd-dal Tai barhau a gallech fod mewn perygl o dderbyn gordaliadau.

Cysylltwch â'ch cyngor lleol i sicrhau eu bod yn gwybod am eich cais Credyd Cynhwysol.

#### Newid eich dyddiad rhent
Pan gewch wybod ar ba ddyddiad y telir eich Credyd Cynhwysol i mewn i'ch cyfrif banc, efallai y gallech newid eich dyddiad rhent er mwyn i chi allu ei dalu yn syth ar ôl i chi gael eich talu.

Mae rhai landlordiaid cymdeithasol yn cynnig trefniadau rhent 'Unrhyw ddyddiad', sy'n gwneud newid yn haws.

#### Os na allwch newid eich dyddiad rhent
Gallech sefydlu cyfrif banc ar wahân i chi allu talu'ch arian rhent i mewn iddo pan gewch eich taliad Credyd Cynhwysol neu'ch cyflog bob mis.

Bydd hyn yn diogelu'ch arian rhent. Yna gallwch sefydlu Debyd Uniongyrchol neu archeb sefydlog i sicrhau y telir eich rhent yn brydlon i'ch landlord.

Cysylltwch â'ch Swyddog Cymorth Tenantiaeth neu Swyddog Incwm a gofyn all gynnig trefniant rhent 'Unrhyw ddyddiad' os dymunwch newid eich dyddiad rhent.

#### Dogfennau y bydd eu hangen arnoch pan siaradwch â'ch landlord
* cytundeb tenantiaeth
* cyfriflen rhent
* cadarnhad o unrhyw wythnosau yn rhydd o rent
